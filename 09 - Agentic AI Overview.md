# Agentic AI Overview

Agentic AI, Generative AI ki ek advanced stage hoti hai. Isme hum ek agent banate hain jo LLM models ka use karta hai aur goals achieve karne ke liye plan banata hai, decisions leta hai, aur actions perform karta hai.

Isko ese samjho ki tumne ek software bana diya jisko tumne ek query di ```Delhi se Mumbai ek cheap flight book kardo```. To vo software flight book karne ke liye:
- Reasoning karega (Kya task perform karna hai).
- Planning (Task ko complete karne ke liye kya kya steps use karne hain).
- Tool Use (khud API call karta hai ya internet search karta hai).
- Reflection: (AI check karta hai ki kya usne sahi kiya? Agar nahi, toh wapas try karta hai).

Ye agentic ai hota hai.

Agentic AI ek complete software yaani ek AI Assistant hai jo goal acheive karne ke liye LLM models ka use karti hai.

<br>
<br>

### Pehle Basic AI Samjho

Aaj jo normal AI chatbots hain, unka kaam mostly:
- User input lena
- Response generate karna

Bas wahi tak hai.

Example:

Tumne bola: ```“Mere liye ek email likho”```.

AI:
- Email likh degi.
- Kaam khatam

Ye **reactive AI** hui.

Lekin Agentic AI:

Agentic AI ko agar tum bolo: ```Is client ko email bhejo aur unka reply aane par meeting schedule kar do```.

Agentic AI:
- khud email likhega.
- bhejega.
- reply track karega.
- Aur aapke calendar mein meeting add kar dega.

Yaani:
- Goal samajhna
- Planning karna
- Multiple steps lena
- Tools use karna
- Decision lena
- Retry karna

Ye sab Agentic behavior hai.

<br>

**Ek Real-Life Example**:

Suppose tum ek DevOps engineer ho aur tum AI ko bolte ho:

```“Azure pe Java app deploy kar do”```.

Traditional AI:
- Tumhe commands de degi.

Agentic AI:
- Azure resources create karegi.
- Terraform generate karegi.
- VM/App Service choose karegi.
- Redis/Postgres setup karegi.
- CI/CD pipeline banayegi.
- Errors aaye to logs check karegi.
- Fix try karegi.
- Final URL de degi

Yaani AI ek assistant nahi, ek autonomous worker ki tarah behave karti hai.

<br>
<br>

### Agentic AI Ke Main Components

**1. Goal**:

Sabse pehle AI ko ek objective diya jata hai.

Example:
- “Website scrape karo”.
- “Bug fix karo”.
- “Cloud infra deploy karo”.

<br>

**2. Planning**:

AI sochti hai: “Goal achieve karne ke liye kaunse steps chahiye?”

Example:

Deploy app:
- Infra create
- Database setup
- App build
- Deploy
- Verify

<br>

**3. Memory**:

Agentic AI previous information ya context yaad rakhti hai.

Example:
- Previous errors
- User preferences
- Earlier actions

<br>

**4. Tool Usage**:

Agentic AI sirf text generate nahi karti. Ye tools use karti hai:
- APIs
- Browser
- Terminal
- Database
- GitHub
- Kubernetes
- Terraform
- AWS/Azure/GCP

<br>

**5. Reasoning**:

AI continuously sochti hai:
- “Next best action kya hai?”
- “Error kyun aaya?”
- “Alternative kya ho sakta hai?”

<br>

**6. Action Execution**:

AI actual kaam karti hai.

Example:
- Command run karna
- File create karna
- Email bhejna
- Ticket create karna

<br>

**7. Feedback Loop**:

Agar kaam fail ho jaye: AI retry karegi.

Example:
- Deployment fail
- Logs analyze
- Config fix
- Redeploy

Ye human-like iterative behavior hai.

<br>

Ek simplified flow:
```
User Goal
   ↓
Planning
   ↓
Reasoning
   ↓
Tool Selection
   ↓
Action
   ↓
Observe Result
   ↓
Retry / Continue
   ↓
Goal Complete
```

<br>
<br>

### AI Agent Kya Hota Hai?

Agentic AI ka practical implementation hota hai: **AI Agent**.

AI Agent = ```LLM + Memory + Tools + Planning + Actions```.


LLM (Large Language Model) sirf “brain” hota hai.

Agent us brain ko:
- tools
- planning
- execution
- memory

ke saath combine karta hai.

<br>
<br>

### Popular Agentic AI Frameworks

Kuch famous frameworks:
- LangChain
- LangGraph
- AutoGen
- CrewAI
- OpenAI Agents SDK

